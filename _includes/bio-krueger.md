Ο Myron W. Krueger είναι ένας πρωτοπόρος στον χώρο της πληροφορικής, τον τομέα της εικονικής πραγματικότητας, της διάδρασης, και όχι μόνο. Παρόλο που έχει αποκτήσει το πρώτο του πτυχίο στα Μαθηματικά και μάστερ και διδακτορικό πάνω στην επιστήμη τον υπολογιστών αυτό που τον έκανε να ξεχωρίσει στον χώρο, και να επεκταθεί σε άλλους τομείς, είναι το πάθος του για δημιουργικά καλλιτεχνήματα και την ελευθερία της σκέψης. Τα δημιουργήματα και το όραμα του είναι αυτά που τον έφεραν μπροστά στο φως της μεγάλης σκηνής και σε μεγάλες εκθέσεις όπως την Ars Electronica. Λόγο αυτών αλλά και της προσωπικότητας του συνηθίζεται να αποκαλείται καλλιτέχνης των υπολογιστών παρά πληροφορικάριος ή προγραμματιστής και τα τελικά αποτελέσματα αποκαλούνται δημιουργίες παρά προγράμματα ή μηχανές.

Ξεκίνησε να δουλεύει με διάφορους καλλιτέχνες ήδη από το 1969. O ίδιος είχε κατανοήσει μέσα από τα χρόνια που συνεργάζονταν με καλλιτέχνες ότι ένας καλλιτέχνης και τα εργαλεία του έχουν στενή και καλή σχέση. Εκείνα τα χρόνια που χρειάστηκε να διδάξει σε καλλιτέχνες πώς να χρησιμοποιούν τον υπολογιστή άρχισε να ενδιαφέρετε περισσότερο στο να επικοινωνήσει το νόημα ενός υπολογιστή και να τους δήξει πώς να βιώσουν εμπειρίες και να εκφράσουν τους εαυτούς τους με αυτόν παρά να ακολουθήσει τον συμβατικό τρόπο χρήσης και διδασκαλίας τους. Κατά τα χρόνια που δίδασκε καλλιτέχνες αλλά και ως καθηγητής πανεπιστημίου ήθελε να τονίσει το πώς δεν πρέπει να αλλάξουμε μόνο το πως διδάσκουμε και μαθαίνουμε, αλλά και το τι, ώστε να προσεγγίσουμε οράματα παρόμοια με το δικό του.

Η πρώτη του γνωστή δημιουργία έγινε εκείνο τον χρόνο και ήταν το GLOWFLOW στο οποίο ένα κομμάτι πατώματος με διάφορους σένσορες χρησιμοποιούνταν για να ενεργοποιήσει ο άνθρωπος με τα βήματα του, φωτιζόμενους σωλήνες και να παίξει διάφορούς ήχους synthesizer. Παρόλο που το πρώτο του έργο δεν θεωρήθηκε κάτι ιδιαίτερο, ήταν αυτό που τον έκανε να καταλάβει βασικά πράγματα και να χτίσει το όραμα του προχωρώντας στα επόμενα.

{% include figure image_path="/images/igoefinger.png" caption="Figure 1: Ο Tom Igoe έχει σχεδιάσει μια (όχι ιδιαιτέρως κολακευτική) εικόνα για το πως ένας επιτραπέζιος υπολογιστής με διάδραση που βασίζεται στην επιφάνεια εργασίας βλέπει τον χρήστη." id="fig:igoefinger" %}

Το όραμα του ήταν η τέχνη της διάδρασης και όχι η τέχνη που τυχαίνει να είναι διαδραστική. Προσδοκούσε ένα γενικό μέσο με ξεκάθαρη πολιτισμική σημασία με εφαρμογή σε ένα ευρύ φάσμα. Ο ίδιος ήθελε να ξεφύγει από τους κλασσικούς τρόπους διάδρασης και να δημιουργήσει κάτι καινούριο με μία ξεχωριστή δομή. Είχε αγανακτήσει από το γεγονός ότι η διάδραση απαιτεί την χρήση μίας συσκευής που υπάρχει πλέον αιώνες όπως το πληκτρολόγιο και το ποντίκι, και ότι για να μπορέσει να επικοινωνήσει με αυτόν πρέπει να είναι καθισμένος σε μία καρέκλα απέναντί του. Το ότι ο υπολογιστής αρνείται να τον αντιμετωπίσει ως άνθρωπο με το γνωστό του σώμα (αλλά σαν κάτι παρόμοιο με αυτό που σχεδίασε ο Tom Igoe) τον οδήγησε στο μονοπάτι της δημιουργίας τρόπων διάδρασης (τόσο σε επίπεδο hardware όσο και software) που θα επιτρέπουν στον υπολογιστή να τον βλέπει και να τον αντιμετωπίζει ως ανθρώπινο ων.

Ο Krueger ήθελε να αποφύγει την χρήση συσκευών όπως γάντια, κιάλια VR, στολές κ.α. όπως φαίνετε να έκανε ο Jaron Lanier. Αντίθετα ήθελε να ακολουθήσει μία προσέγγιση πολύ πιο ελεύθερη που να αφήνει τον άνθρωπο να διαδρά με τον υπολογιστή με όλο του το σώμα. Πέρα από αυτό, καθώς έδινε έμφαση στα καλλιτεχνήματα και το έργο του ήταν ανθρωποκεντρικό ήθελε να αφήνει τον χρήστη να νοιώθει ελεύθερος και να τον κάνει να ανθίζει καλλιτεχνικά δημιουργώντας. Μέσα στα επόμενα χρόνια προχώρησε σε νέες δημιουργίες όπως αυτή του METAPLAY ενός συστήματος που οι καλλιτέχνες μπορούν να δημιουργήσουν συνεργατικά με άλλους, προβάλλοντας εικόνες μέσω του υπολογιστή, και του PSYCHIC SPACE.

{% include figure image_path="/images/videoplace.png" caption="Figure 2: Το ερευνητικό σύστημα Videoplace του Myron Krueger τοποθετεί τη σιλουέτα του χρήστη μέσα σε ένα συμμετοχικό διαδραστικό περιβάλλον, όπου δεν υπάρχει διάκριση ανάμεσα σε χρήστες και γραφικά, με τη χρήση κάμερας σε πραγματικό χρόνο και χωρίς να μεσολαβεί κάποια συσκευή έμμεσης διάδρασης. Σε αντιδιαστολή με τα πρώτα συστήματα εικονικής πραγματικότητας εκείνης της περιόδου, αυτό το σύστημα χαρακτηρίζεται από τον δημιουργό του ως τεχνητή πραγματικότητα, η οποία αρχικά υλοποιήθηκε με αναλογικά φίλτρα και κινηματογραφικές τεχνικές πριν περάσει σε τεχνολογίες υπολογιστικής όρασης." id="fig:videoplace" %}

Η πιο σημαντική και γνωστή δημιουργία του Krueger όμως είναι το VIDEOPLACE το οποίο θεωρείται το πρώτο σύστημα που χρησιμοποίει ολόκληρο το ανθρώπινο σώμα ως μέσο διάδρασης. Αποτελεί ενσάρκωση της “τέχνης των υπολογιστών” και η υλοποίηση του ξεκίνησε το 1974 ενώ συνεχίστηκε η αισθητική βελτίωσή του και αργότερα. Σε αυτό το σύστημα τα αντικείμενα έχουν ξεχωριστές αντιδράσεις στις κινήσεις του χρήστη και φαίνετε σαν να έχουν ζωή όπως ο “CITTER”, η γραφική μασκότ του συστήματος. Στην προσέγγιση αυτή σημασία έχει το τώρα και η άμεσή διάδραση, δεν είναι σκοπός η αποθήκευση και το μετά αλλά η δημιουργία καθώς όλα γίνονται σε πραγματικό χρόνο.  Προσδοκούσε να κάνει τους ανθρώπους να διαδρούν μεταξύ τους με τρόπους που είναι αδύνατον να υπάρξουν στον πραγματικό κόσμο. Η ξεχωριστή δομή αυτού του συστήματος ίσως μπορεί να μας θυμίσει αχνά το sketchpad και να δώσει μία ξεχωριστή οπτική στον κόσμο των υπολογιστών.

Το VIDEOPLACE γνώρισε μεγάλη επιτυχία ιδιαίτερα στον καλλιτεχνικό χώρο και εμφανίστηκε σε διάφορα δημοφιλή φεστιβάλ και συνέδρια οπός το SIGGRAPH της Ιαπωνίας και το μεγάλο Ars Electronica όπου και βραβεύτηκε με το πρώτο βραβείο το 1990. Ο Krueger μάλιστα θεωρεί πως το έργο αυτό μπορεί να είναι ευεργετικό και στον τομέα της ψυχολογίας και ψυχοθεραπείας αλλά και ιατρικά για την θεραπεία του αυτισμού. Κάτι παρόμοιο από αυτήν την “παλιά” και πρωτοποριακή επιτυχία φαίνεται να προσπάθησε να επαναφέρει στην επιφάνια το παιχνίδι/σύστημα eye toy του playstation2 το 2003 και το Kinect ωστόσο με πιο γραμμική προσέγγιση. Μέσα από την σειρά βιβλίων που δημοσιεύθηκε το 1983 του με τίτλο “Artificial Reality” δίνει βάση και αναλύει την δομή και τα χαρακτηριστικά που πρέπει να φέρουν τέτοιου είδους συστήματα ώστε να προσφέρουν καθαρή ελευθερία στους χρήστες.

Αυτό που στόχευε ο Krueger μέσα από τις δημιουργίες του είναι ένα νέο τρόπο διάδρασης χωρίς περιορισμούς. Η στενή σύνδεση με τον καλλιτεχνικό χώρο και τον άνθρωπο τον έφερε πιο κοντά σε αυτά που σκέπτονταν και του επέτρεψε να παραμένει ανοικτόμυαλος και να οραματίζεται έχοντας ξεχωριστές βλέψεις από τα στερεότυπα που ακόμα και σήμερα φαίνετε να κυριαρχούν τόσο σε επίπεδο hardware όσο και software. Η δημιουργίες του μας καλούν να δούμε τα πράγματα πιο δημιουργικά χρησιμοποιώντας συστήματα που μας αφήνουν πραγματικά ελεύθερους και προσδίδουν αμεσότητα, χωρίς περιορισμούς σε στάνταρ. Ακόμα, αποτελεί παράδειγμα για το πώς η πληροφορική μπορεί να υποστηρίξει πολλούς τομείς, την σημαντικότητα της ποικιλίας και διεπιστημονικότητας στον τομέα, αλλά και την κατανόηση της ανθρώπινης φύσης.
